# VirtuaaliMikseri
Ohjeita VB-audion virtuaalimikserien asentamiseen ja käyttöönottoon. Mikserinä käytetää esimerkeissä `VoiceMeeter Banana`-sovellusta. Se on ns. Donationware-sovellus. Ohjelmaa voi käyttää ilmaiseksi henkilökohtaisiin tarkoituksiin. Kaupallisessa käytössä ja oppilaitoksessa ohjelman käyttämisestä pitää maksaa lisenssimaksu. Tarkempia tietoja saa ohjelmiston valmistajan internet-sivuilta: https://vb-audio.com/Services/licensing.htm. VB-audiolla on kolme eritasoista virtuaalimikseriä: yksinkertaisettu perusversio `VoiceMeeter`, 3 + 2 kanavainen `Banana` ja 5 + 3 kanavainen `Potato`. Laajemmat mikserit sisältävät aina myös pienemmät mikserit. Esim. Potaton mukana tulevat sekä Banana että VoiceMeeter.

Sovelluksen asennnus on aina tehtävä pääkäyttäjän oikeuksin, koska se asentaa Windows-käyttöjärjestelmään laiteajureita, joita tarvitaan sekä todellisten laitteiden että virtuaalisten äänilähtöjen ja -tulojen käyttämiseksi. Lisäksi voidaan asentaa ns. virtuaalisia laitekaapeleita (Virtual cable).

Jos tietokoneessa on ennestään jonkin laitteen mukana tullut virtuaalimikseri tai audiokytkin, asennusta ei kannata tehdä ennen näiden ohjelmien poistamista. Tarkemmat suunnittelu ja käyttöönotto-ohjeet löytyvät tämän repositorion Wiki-sivuilta.

![Äänimikserin käyttöliittymä](https://github.com/Raision-seudun-koulutuskuntayhtyma/VirtuaaliMikseri/blob/main/Docs/Pictures/voicemeeterpro.png)
